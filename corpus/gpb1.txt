(Список ГПБ)

Слово данила заточеника.
      иже написа своему кн(ѧ)ѕю
                   ярославоу. володимеровичю.

ω(т)ч(е). бл(аго)с(ло)ви.

I. Въстроубимъ яко въ златокованыѧ трубы.
                                  в разумъ оума своего.
  начнеть бити въ сребрѧныѧ арганы.
                        възвитие м(у)дрости своеѧ.



востани слава моѧ.
           востани  псалтыри и  гоуслех.
востаноу рано исповѣмъ ти сѧ.
да разверзу въ притчахъ гаданиѧ моѧ.
       и провѣщаю въ языцѣхъ славоу мою.
с(е)рдце бо смысленаго
                 оукрѣплѧютсѧ. в телеси его
      красотою и м(у)дростию








II. быс(ть) языкъ мои
  яко трость книжна скорописца.
и оувѣтлива оуста аки рѣчнаѧ быстрость.
сего ради покоушахсѧ написати
                      всѧкъ съоузъ с(е)рдца моего.
и разбих злѣ,
        аки дрѣвнѧя младенца от камень.






III. не боюсѧ г(о)с(поди)не
                 похулениѧ твоего на мѧ.



IV. аз бо есмь
             аки она смоковница проклѧтаѧ.
не имѣю плода покаѧнію
имѣю бо с(е)рдце аки лице без ωчию.
и быс(ть) оумъ мои
     яко нощныии вранъ на нырище забдѣх.
и рассыпасѧ животъ мои
     аки ханаωньскыи ц(а)рь буестью.
и покры мѧ нищета.
         аки чермное море фараона.





V. се же бѣ написах.
    бѣгаѧ ωт лица художества моего.
аки агарь рабыни
           ωт сары г(о)с(по)жа своеѧ.



VI. но видех г(о)с(поди)не
              твое добросердие.
и притекωх ко ωбычнои твоеи люб’ве.
гл(аголе)ть бо в писаніи
просѧщему оу тебе даи,
                 толкущему ωтвръзи.
да не лішенъ боудеши ц(а)рства н(е)б(е)снаго
писано бо ес(ть)
возвер’зи на г(о)с(под)а печаль свою.
                       тои тѧ препитаеть в вѣкы.





VII. аз’ бо есмь кн(ѧ)же г(о)с(поди)не.
аки трава блещена растѧще за стени
на нюже ни с(о)лнце сиѧеть. ни дождь идеть.
тако и азъ
           всем ωбидимъ есмь.
зане ωграженъ есмь страхом грозы твоея,
яко подомъ твердым,





VIII. но не возри на мѧ г(о)с(поди)не
               яко волкъ на агнѧ.
но возри на мѧ г(о)с(поди)не
        яко м(а)ти на младенца. (л. 52 об.)
возри на птица н(е)б(е)снаѧ,
яко тѣ ни ωрють ни сеють

но оуповають на м(и)л(о)сть б(о)жію.
тако и мы г(о)с(поди)не
                        желаемъ м(и)л(о)сти твоеѧ.





IX. зане же г(о)с(поди)не кому б(о)голюбивое
a мнѣ горе лютое.
кому было ωзеро a мнѣ чернее смолы.
комоу лачь ωзеро
             a мнѣ на нем сѣдѧ плачь горкіи.
  кому ти есть новъ градъ
                         a мнѣ оуглы ωтпали.
зане же не процвѣтеть часть моѧ.




X. друзи же мои   ближніи мои,
                          и тѣ ωтвѣр’гошас(я) мене.
зане не поставих пред ними
трапезы многоразличных брашенъ.
мнози бо дружатсѧ со мною
            в солило.
а при напасти  врази мои ωбрѣтаютсѧ.

   паки помагающе подразити нози мои.
ωчима бо плачютсѧ со мною
               а с(е)рдцемъ смѣють ми сѧ.
тѣм же не ими другу вѣры.
                             ни надѣисѧ на брата.






XI. не л’гал’ бо ми ростиславъ кн(ѧ)ѕь.
лучше   ми см(е)рть.
                 ни коурьское кнѧжение.
тако ж(е) и мужеви лучші см(е)рть.
ниже продол’женъ жівотъ в нищете.
яко же бω соломонъ реч(е).
ни б(о)гатества ни оубожества
                 г(о)с(под)и не даи же ми.
аще ли буду б(о)гатъ то гордость воспріимоу,
аще л(и) буду оубогъ
       помышлѧю на татбу и на разбои,
  а жены на блѧдню.







XII. тем же вопию к тебѣ

                          ωдержимъ нищетою.
помилуи мѧ
  с(ы)не великаго кн(ѧ)ѕѧ владимера.
да не восплачюсѧ рыдаѧ. аки адамъ из раѧ
                                                          изгнанъ.
пусти на землю    художества моег(о).





XIII. зане г(о)с(поди)не б(о)гатъ мужъ
                               вездѣ знаемъ ес(ть).
           ——
а оубогъ въ своихъ    видимо ходить.
б(о)гатъ възгл(агол)еть вси молчѧть.
     (ниже - перест.)
а оубог възгл(аголе)ть вси на него кликнут.
           ——
их же ризы  свѣтлы тѣх реч ч(е)стна.
и вознесуть слово его до ωблакъ.






XIV. кн(ѧ)же г(о)с(поди)не мои
               избави мѧ ωт нищеты сея.
яко серна ωт тенета. яко птица ωт клѧпци
яко оутѧ ωт гног’ти носимаго ястребѧ.
яко ωвца ωт оустъ л’вовъ.





XV. аз бо есмь кн(ѧ)ѕе аки древо при пути.
мнози бо  сѣцають его.
                  и на ωгнь мещут его.
тако и азъ всеми ωбидимъ есмь.
зане ωграженъ есмь страхомъ грозы твоеѧ.






XVI. яко же бо ωлово гинеть
                             часто разливаемо.
тако и ч(е)л(овѣ)къ приемлѧ многы бѣды.
никто ж(е) можеть солило забыти.
                             ни в печали смыслити.
всѧкъ бо ч(е)л(овѣ)къ хитрит и мудрить
                                 ω чюжеи бѣдѣ
                 а ω своеи не можеть смысліти.
злато искушаетсѧ ωгнемъ.
                       a ч(е)л(овѣ)къ напастьми.
пшеница бо много мучима
                        чистъ хлѣбъ явлѧетсѧ,
   а в печали ч(е)л(овѣ)къ ωбрѣтает оумъ
                                                   свершенъ.
           ——

печалну   моужу засышѫть кости.











XVII. аще кто в печали ч(е)л(овѣ)ка призрит.
како студеною водою напоить
                              во зноиныи д(е)нь



XVIII. птица бо радуетсѧ вѣсне
                               а младенець м(а)т(е)ри.
         ——

весна оукрашена землю цвѣты.
 а ты ωживлѧеши  человѣкы
                                       м(и)л(о)стью своею.

 сироты вдовица ωт вел’мωж
                                            погроужаемыи.




XIX. кн(ѧ)же мои г(о)с(поди)не
                        яви ми зракъ лица своег(о).
яко глас твои сладокъ.
                                 и ωбразъ твои красенъ.
с(вѧ)ты истачають оустнѣ.


и послание твое яко раи с плодωм.





XX. но егда веселишисѧ
                                    многыми брашны.
а мене помѧни сухъ хлѣбъ ядущи.

или пьеши сладкое питие.
а мене помѧни теплу водоу пьюще.
          праха нападшѫ ωт мѣста незавѣтрена.
егда же лежиши на мѧг’ких постелѧх
              под собол’ми ωдѣѧлы.
а мене помѧни под единωм платне
                                         г(о)с(поди)не
         лежа.  зимою оумирающе
и каплѧми дождевными аки стрѣлами
                                 с(е)рдце принизающе.




XXI. да не будеши кн(ѧ)же
рука твоѧ согбена на подаѧние оубогымъ.
ни чашею бо морѧ расчер’пати.
ни нашим иманіемъ твоего дъмоу истощити.
якω ж(е) бо неводъ не оудръжить
                                точию едины рыбы,
тако и ты кн(ѧ)же
                          не воздержі злата и сребра.
       но роздаи людемъ.













паволока бо испестрена многими шол’кы
                             красно лице явлѧет.
тако  кн(ѧ)ѕь многыми людми
        честенъ. и славенъ по всемъ странамъ.






якω ж(е) бо похвалисѧ езекѣи ц(а)рь
          посломъ ц(а)рѧ вавилоньскаго.
  показа имъ множество злата и сребра.
                                          ωни же рекоша
нашь ц(а)рь б(о)гатее тебе.
   не множествомъ злата но множеством воѧ.
зане ж(е) моуж злато добоудет.
                        а златомъ мужа не добыти.
якω ж(е) реч(е) с(вѧ)тославъ кн(ѧ)ѕь
                                            с(ы)нъ ωлжинъ.
идѧ на ц(а)рьград с малою дружиною
и рече брат(и)ѧ
                    намъ   ωт града сего погыбнути.
         или град ωт нас плененъ будеть.

якω ж(е) б(о)гъ повѣлить тако будет.

пожнет бо единъ 100.
                        а ωт 100 двигнетсѧ 10000.
надѣясѧ на г(о)с(под)а. яко гора сиωнъ
                                  не подвижетсѧ в вѣкы.










XXIII. дьавьѧ во бо за боѧномъ кони пасти.
     тако за добрымъ кн(ѧ)земъ воевати.
многажды бо безнарѧдиемъ пол’ци
                                                     погибають.
видѣхъ великъ звѣръ а главы не имѣетъ.

тако и многаѧ пол’ци без добра кн(ѧ)зѧ






XXIV. гусли бо строѧютсѧ пер’сты
                           a тѣло ωсноваетсѧ жилами.
а дубъ крѣпитсѧ мнωж(е)ствомъ кореніи.
тако и град нашь твоею дръжавою.



XXV. зане кн(ѧ)зь щедръ ω(те)ць ес(ть).

слузи же мнози ω(т)ца и м(а)т(е)ри лишаютсѧ.
                                       и к ним прибѣгают
доброу бо г(о)с(поди)ноу служ[а]
                                    дослужитсѧ свободы
а злу г(о)с(поди)ну служа
                              дослужитсѧ    работы.
зане кн(ѧ)зь щедръ.
               аки рѣка текущи без берегъвъ
                                     въскозе дубравы.
напоѧюще не токмо ч(е)л(овѣ)кы
                                        но и всѧ звѣри.
а кн(ѧ)ѕнь  скупъ аки рѣка 6eз берегов.
                          а береги камен’ныѧ
нел’зе пити ч(е)л(овѣ)ку ни коню.
а боѧринъ щедръ аки кладезъ
                                 при пути сладокъ
        на напоение.    мимоходѧщимъ.
а боѧринъ скупъ аки колодезъ солонъ.








XXVI. не имѣи собѣ двора близъ ц(а)р(е)ва
                                                             двора.

не дръжи села близъ кн(ѧ)жева села.
тивунъ бо ес(ть) его аки ωгнь трепетицею
                                                    накладенъ.
                и рѧдовицы его акы искры.
         ——
      не можеши оустеречисѧ
                                     ωжжениѧ пор’тъ.








XXVII. г(о)с(поди)не мои
                  не лишаи хлѣба нища м(у)дра.
ни возноси до ωблакъ б(о)гата несмыслена.
нищь бо м(у)дръ. аки злато в калнѣ суднѣ.
а б(о)гатъ красенъ и несмысленъ.
то аки паволочитое зголовие соломы
                                            нат’кано.





XXVIII. г(о)с(поди)не мои
               не зри внѣшнѧя моѧ.
                             но возри внутренѧя моѧ.
аз’ бо ωдѣѧниемъ есмь ωскоуденъ.
                              но разумомъ обиленъ.
оунъ възрастомъ и юнъ а старъ смылъ въ мнѣ.
бых мыслью порѧ аки ωрелъ по воздуху.











XXIX. но постави сосуды скудел’ничѧ.
под потокъ каплѧ языка моего
да накаплют  паче меда
                                       словеса оустъ моих
яко ж(е) бω д(а)в(и)дъ реч(е).
сладка соут словеса твоѧ
                              паче меда оустомъ моим.
ибо соломонъ рече.
словеса добра сладостию напаяю д(у)шу.
покрыеть ж(е) печаль с(е)рдце безумномоу.








XXX. мужа бо м(у)дра послы
                                       и мало ему кажи.
а безумнаго посылаеши.
     и не ленис(ѧ) самъ по немъ ити
ωчи бо м(у)дрых желають бл(а)гых.
                               а безумнаго доуму
лѣпши пира слышати. прениѧ оумных.


даи бо пр(е)м(у)дромоу вина пр(е)м(у)дрее
                                                        будет.







XXXI. насеи бо на браздах жита.
ни прем(у)дрости на с(е)рдце безумныхъ.
безумных бо ни ωрють ни сеють
                                ни в житницы збирают.
но сами са ражают.
какъ    оутелъ мѣхъ летить из него.
                                    тако безумнаго учити.
п’сомъ   и свиньѧмъ не надобѣ
                                                 злато.
ни безумному драгыѧ словеса.
ни м(е)ртвеца раз’смѣшіти.
                   ни безумнаго наказати

коли пожрет синица ωрла.
коли камень оучнеть по водѣ плавати.
коли свиньѧ оучнеть на бѣл’ку лаяти,
тогды безумныи оума наоучитсѧ.











XXXII. или ми реч(е)ши
                           ωт безумиѧ    еси мол’вилъ.
то не вѣдалъ есми н(е)ба полъстѧнѧ.
                                   и звѣздъ лутовѧных.
ни безумнаго м(у)дрости гл(аголю)ща.
или ми речеши сългалъ еси аки песъ.
добра бо п’са кн(ѧ)ѕи и боѧрѧ любѧть.
или ми речеши солгалъ еси аки тать.
аще бых оукрасти оумел
                              тол’ко бых не скор’белъ.
девица   губить красоту свою
                                            блѧднею.
а мужь свое моужество тат’бою,




XXXIII. г(о)с(поди)не мои
не море топит корабли но вѣтри.
не ωгнь творить разжение желѣзу.
                                  но надымание мѣшное.
такω    кн(ѧ)ѕь не самъ впадаеть
                                                   в’ вещь
                             но дум’цы вводѧть.
з добрымъ бо дум’цою думаеть кн(ѧ)ѕь
               высока стола  дума ес(ть).
а с лихимъ думцом думает
                              мен’шаго лишенъ будеть.





XXXIV. гл(аголе)ть бо в писаніи.
не скотъ в’ скотех коза.
                               ни зверь въ зверех ежь.
ни рыба в рыбах ракъ.
                       ни птица в’ птицах нетопыр.

не мужь в мужехъ иже кѣмъ своѧ жена
                                                    владееть.
не жена в женах иже ωт своего    блѧдет.

не работа в работах
                      пωд жонъками подвозъ возити.






XXXV. дивие дива иже кто поимаеть
                                   женоу злоωбразну




XXXVI.          ——
принищущих к зер’цалу.
                        и мажущесѧ румѧнцемъ.
        и рекωх еи не зри в зерцало.
 видѣвши бо нелѣпость лица своего.
          зане бол’шую печаль пріиметь.






или ми реч(е)ши женисѧ оу б(о)гатаго цтѧ
ч(е)сти великиѧ дѣлѧ.
                  ту пеи и яж и веселисѧ.

то лѣпши ми волъ боуръ вести в домъ свои.
нежели зла жена понѧти,
волъ бо не мол’вить ни зла смыслит.
а зла жена бьема бѣситсѧ. а кротими выситсѧ.

а в’ богатестве гордость воспріимаеть.
а во оубожествѣ иных ωсужает.







XXXVIII. что ес(ть) жена злаи
гостиница неоуповаемаѧ. купница бѣсовьскаѧ.

что ес(ть) жена зла мирьскыи мѧтежъ.
ωслѣпление оуму.
                       началника  всѧкои злобѣ.
въ ц(е)ркви бѣсовьскаѧ мытница
поборница грѣху. засада  сп(а)с(е)ниѧ.





XXXIX. аще которыи моуж
        смотрит на красоту жены своеѧ.
и на еѧ на ласковаѧ словеса и льстиваѧ
                                   дѣлъ ея не  пытаеть.
то даи б(о)гъ ему трѧсовицею болѣти.
                                         да боудеть проклѧт.




XL.   по сему братие расмотрите злоу женоу.

   реч(е) мужу своемоу
           г(о)с(поди)не мои свѣте ωч(и)ю моею.
азъ на тѧ не могоу зрѣти.
егда гл(аголе)ши ко мнѣ тогда взираю
                                                 и   оумираю.
и въздрожать ми всѧ оуды тѣла моего.
                                    и поничю на землю.








XLI. послушаите жены   павла ап(о)с(то)ла
                                 гл(аголю)ща.
кр(е)стъ ес(ть) глава ц(е)ркви
                                     а моужь женѣ своеи.
жены же оу ц(е)ркви стоите

молѧщесѧ б(о)гоу и с(вѧ)тѣи б(огороди)ци.
а чему сѧ хотите оучі[ти]



































































































XLII. да не буди аки мех утелъ.
              ронѧ б(о)гатество в руцѣ неимущих.
да не оуподωблюсѧ жерновом.
               яко тѣ мнози люди насыщаѧ.
а сами с(ѧ) не могоут насытити жита.
да не возненавидѣнъ боуду миру
                                   со многою бѣседодою.
якω ж(е) бо птица чѧстѧцы  сѣти своѧ
                        скоро воз’ненавидима бываеть.
гл(аголе)ть бо в мирскых притчѧх’.
реч(ь) продол’жена        паволока.













ХLIII. г(о)с(под)и даи же кн(ѧ)ѕю н(а)ш(е)му
                               самсонову силу.
храбрость алеξандровѫ. иωсифовъ разоум.
м(у)дрость соломановоу.
                               крепость д(а)в(и)д(о)воу.
  оумножи г(о)с(под)и. всѧ ч(е)л(овѣ)ки
                                                под рукоу его.





б(о)гоу н(а)ш(е)му слава. всегда и н(ы)нѣ.
