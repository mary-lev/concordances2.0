(Мальц.)

Слово Данила Заточника,
 како писа к князю
 Ярославу Владимеровичю

Господи. Глава 126

I. Оуструбим яко златокованныи трубы
 в разум оума своего,
 начнемь бити оув органы срѣбряныи
 въ извѣстие мудрости своея,
съпуще богодхновеныя свирили,
да въсплещем вас, душеполезныя помыслы.

Въстани, слава моа,
 оустани въ псалтыри и в гуслех.
Оустану рано, исповѣм ти ся, господи,
и отверъзу въ притъчах твоих оуста моя
 и въспою языком славу мою.
Сердце бо мысленого
 оукрѣпляется оу телеси его
 красотою и мудростию.








II. Бысть язык мои
 яко трость икнижника скорописца
и оувитливаа оуста яко рѣчная быстрость,


 разбих злѣ
 яко древниа младенца о камень.






III. Но боюся, господине княже,
 похвалениа твоего на мя.



IV. Азъ бо есми
 яко оная смоковница проклятая,
не имеющи плода покаянию,
ибо имѣю сердце яко лице без очию.
 Бысть оум мои,
 яко нощныи вран на нырищи, замешках,
 расыпася живот мои
 яко Ханаонскыи царъ из боуести.
 Покры мя нищета
 акы Чръмное море фараона.





V. Се же бѣ написах
 бѣжа от лица хоудожства моего,
аки Агар рабыни от лица
 от Сарри госпожи моеи.



VI. Но, господине княже, видих
 твое добросръдие к собѣ
и притекох ко обычнои твоеи любви.
Глаголетъ, господине, писание святое:
просящомоу оу тебе даи,
 а тлъкущому отвръзи,
да не лишень боудеши царства небесного.
Писано бо есть:
възверьзи на господа печал свою,
 и тои тя препитает въ вѣкы.





VII. Аз же, господине, княже, бых
яко трава блещеная, растящиа на застѣну,
нa нюж ни солнце сиаеть, ни дождь идет,
тако азъ
 оусим обидим есмь,
зане ограждень есмъ страхом грозы твоея.





VIII. Протож, господине княже, прошу тебе,
не оузри на мя
 аки влък на ягня,
но, осподине,
 ——
оузри на птици небесныя,
яко тыи ни сѣють, ни жноут,
 ни оу житиицю свою събирают,
но оуповают на милость божию.
Тако, осподине,
 желаю милости твоея,
яко елен на источникы водныя




Занеж, господине княже, къмоу боголюбивое,
a мнѣ горе лютое.
Къмоу Бѣлѣозеръ, a мнѣ чрьмнѣе смол.
Къмоу Лаче озоро,
 a мнѣ сидячи на нем плач гръкыи.
 Комоу славет Новъгород,
 a мнѣ оуглы опадали,
зане не процвѣте часть моя.




X. Дроузи же мои ближнии
 тии отвръгошяся мене,
зане не поставих пред ними
трапезы многоразличных брашен.
Мнози бо, осподине княже, исъ мною дружатся,
погнитающе исъ мною рукы оу солило,
а при напасти аки врази обрѣтаются

и паки погнитающе подразити под нози твои.
Очима оубо исъ мною плачутся,
 а сердцем они смиются.
Тѣм же не ими другу вѣры,
 ни надѣися на брата.






XI. Не ильгал бо мнѣ Ростяслав княз:
лѣпше бы дии ми смерть,
 нижли бы Курское княжение.
Тако же и моужеви
 продлъжень живот въ нищетѣ.
Яко же Соломон премудрыи говорит:
ни богатества ни оубожества,
 господи, не даи ми!
Аще ли боуду богат, то гръдость въсприиму,
аще ли боуду оубог,
 то помышляю на разбои и на татбу.








ХIII. Тако и аз въпѣю к тобѣ,

 одръжим нищетою:
помилоуи мя,
 сыне великого царя Владимеря,
да не въсплачуся рыдая акы Адам рая.

Поусти тучю на землю художства моего,
всѣ бо притѣкают к тобѣ аки ик затишю.




XIV. Занюж, осподине княже, богат моуж
 везде знаем есть
 и на чюжюи странѣ други собѣ имает,
а оубогии моуж оу своих ходит незнаем.
Богатыи възглаголетъ, то всѣ млъчат,
 и възнесоут слово его до облак.
А оубогии възглаголетъ, то овии на него
 кликнут.
Их же ризы свѣтлы, тѣх и рѣч честна.







XII. Осподине мои, государу княже,
 избави мя от нищеты сея,
яко сръну от тенета, яко птенца от клипца,
яко оутя от ногтя носимого ястраба,
 яко овьца от оусть илвовых.





XV. Бых, княже, аки дрѣво при пути:
мнози бо мимоходящеи посѣкают е
 и на огнь мещут е,
тако аз всѣм обидим есмь,
зане ограждень есмъ страхом грозы твоея,
яко плотом твръдым.







































XVI. Птица оубо, княже, радуется веснѣ,
 а младенец матери,
а мы веселимся под твоею дръжавою.

Весна оукрашает цвѣты землю,
а ты вся человекы
 милостию своею.
Солнце грѣет вес мир,
а ты сироты и вдовици от велмож
 погружаемых.




XIX. Господине мои,
 яви ми зрак лица твоего,
яко глас твои сладок,
 образ твои красен,
и соты истачают оустнѣ твои


и послание твое яко раи ис плодом.





XVII. Но егда веселишися, княже,
 многыми брашны,
 а мене оуспомяни соух хлѣб ядоуще.

Егда, господине, пиеш сладкое питие,
а мене оуспомяни теплоую воду пиюще,
 от праха нападающую от мѣста незавѣтръна.
 Егда лежиш на мякких постелях
 под съболими одѣялы,
а мене помяни под единым платом

 лежаща, зимою оумирающа
и капля дожда аки стрѣлами
 и сердце пронизающя.




XVIII. Да не буди, княже,
рука твоя исъгьбана на падение оубогим.
Ни чашею море исчръпати,
ни иньшим иманием домоу твоего источити.
L. Яко же бо море наплънится,
 приемля многыи рѣкы,
тако и дом твои,
зане руци твои яко облакь силень,
 изимаа от моря воды,
 истачая руци неимущим.
XX. Яко же бо невод не вдержит воды,
 точию одны рыбы,
тако и ты не вдръжи злата и срѣбра.









XXI.












 Они же рѣша емоу:
наш царъ побогатии тебе
 не множством злата, но множством воя.
Занеж моужи злата добоудуть,
 а злато моужеи не добоудет.
 Яко же рече Святослав княз
 сынь Олжин,
ида на Царяград съ малою дръвою,
и рече: Вѣдомо л нам есть, братя,
 нам ли от града погинути,
 ли граду от нас пленену быти?

Яко бог повелит, тако боудет.

Поженет един 100,
 а от ста двигнется тма вас.
Надѣяся на господа, яко гора Сион
 не подвижится въ вѣки.























XXII.

Яко же бо доуб крипится множством корении,
тако грады наша твоею дръжавою.





























































XXIII. Господине мои,
 не зри внишниа моя,
 но възри въноутръня моя.
Аз бо одинь есмъ,
 но обиден разумом.
Оунь имѣю оузрастъ, а стар смысль въ мнѣ.
Быхь мыслию аки орел, паря по воздуху.











XXIV. Но подстав, княже, сосоуд сръдечныи
 под потоп языка капля моего,
да ти накаплют паче меду оустом твоим
 словеса оустъ моих.
Яко же бо рече пророкь Давидъ:
сладка соут словеса твоя
 паче медоу оустом моим.
И премудрыи Соломон рече:
словеса добра сладостию напояют душоу,
покрывает же печал сердце безумного.







XXV. Княже осподине,
моужа мудрого послав,
 мало емоу кажи,
а безумного послав,
 и сам по нем не линися ити.
Очи бо мудрых желают благых,
 а безумных домоу пира.
Лѣпшеи слышати прѣниа моудрых,
 нежели наказание безумных.
Соломон премудрыи так же говорит:
Даи дии премудромоу виноу, ино премудрии
 будет.







XXVI. Не сѣи на межи жита,
ни мудрости на сердци безумных.
Безумных бо ни орут, ни сеют,
 ни в житницю избирают,
но сами ражаются.
Како оув утел мѣх лити,
 тако безумного оумоу навчити.
Псом бо и свиньям не надоби
 злата,
ни безоумному мудрая словеса.
Ни мертвеца росмѣшити,
 ни безумного оумоу навчити.

Коли, княже, пожрет синица орла;
коли камение оусплавает по водѣ,
коли имет свиня брехати на бѣлкоу,
тогды безумныи оумоу навчится.











XXVII. Или, княже, речеши ми:
 от безоумиа рекл ми еси;
 но не вѣдал есмѣ неба пльстяна,
 ни звѣзды злютованы,
ни безумного премудрости глаголюще.
Или ми речешь: исъльгаль ми еси, яко пес.
Добра бо пса князи и панове любят.
Или ми речешь: солгаль ми еси, яко тат.
Аще бых оумѣл красти,
 то тлько бых не скръбил тобѣ.
Дѣвица оубо погубляет красоту свою
 кунявством,
а моуж мужство свое татбою.




















XXXIV. Говорит бо оу мръскых притчах:
Не животина оу животинах коза;
 не звѣр оу звѣрех оуж;
не рыба оу рыбах рак;
 не потка оу потках недопырь;
не дрѣво въ дрѣвѣхь шипшина;
не моуж оу моужех иже ким своа жена
 владѣет;
не жона оу женах, иже от своего моужа блоудит;

не работа оу работах
 под женами повозу возити.






XXXV. Дивние дива, иже хто поимает
 жену злообразну прибытка дѣля




XXXVI. Княже, видих женоу злообразноу,
приничющую въ зерцало,

 и рѣх еи: не зрися оу зръцало,
зане оузрѣвши нелѣпость лица своего,
 блъшоую приимешь.





XXXVII. Или бы комоу еси реклъ:
 женися оу богатого цътя,
 чти великыя ради,
 ту пити и ясти.

То лѣпше есть волъ боур оу дом свои оувести,
нижли жена зла поняти.
Вол бо не мльвит, ни зла мыслит,
а жена зла биема бѣсится, а кротима высится,

оу богатствѣ гръдость приимают,
а въ оубожствѣ и она иных осоужает.







XXXVIII. Что есть жена зла?
Гостинница неуповаемая, купница.

Што есть жена зла? Мирскыи мятеж,
ослѣпление оуму,
 началница оусякои злобѣ,
 церкви бѣсовскыя мытница,
поборница грѣху, засада от спасениа.





XXXIX . Аще которыи моуж
 зрит на красотоу жены своея
и на еи слова лестливая,
 почнет еи вѣру яти, а дѣл еи не испытает,

 то боудет проклят.




XL. Но по всемоу, братиа, расмотрѣте жену зло[у]
 и лъстивоу и лоукавоу,
 рече моужеви своему:
господине свѣте очию моею,
 аз на тя не могу зрѣти,
егда глаголеши ко мнѣ, тогда възираю на тя
 и обмираю,
 растоупают ми ся състави
 и поничю на землю.







XLI.
 Послушаите, жены, слова апостола Павла
 глаголюща:
крестъ есть глава церкви,
 а моуж женѣ своеи.
Жены, стоите въ церкви а млъчите,

молѣтеся богу и святѣи богородици.
А чемоу хощете оучитися,
 и вы оучитеся дома оу своих моужеи.
А моужемь годится по законоу водити жены своя,
понеже не бръздо обрѣсти доброи жены.
Тъ же апостолъ святы Павел глаголеть:
моужа моудраго оу стѣ обрѣтох,
а жены моудрои ни оу тисячи не обрѣтох.


XLII. Добрая бо жена винець моужю своему
 без печали есть,
а злая жена лютая печалъ
 ни зотщание домови.
Чръв дрѣво тлит,
 а злая жена моужа своего дом теряет.




Лѣпии есть камен долости,
 нижли злую женоу поняти и оучити.

Желѣзо оувариш, а злои жены не навчиш.






XLIII. Злая бо жена ни навчениа не слоушает,
 ни церковникы чтит,
ни бога боится, ни люди не стыдится,
 ни ереи срамляется,
ино вся оукоряет и вся осоужает.




XLIV.
 Что злѣе ильва оу четвероногих звѣрех?
 Что есть змии злыи по земли ползущих?
Все того злая жена злѣи есть.

Женою испръва прадѣд наш Адам
 из рая изьгнань быстъ,
Иесифь прекрасныи
 оу темници затворен бысть жены ради;
жена, Самсона силного остригши,
 иноплеменником продасть.



О злое оружие дияволе,
 стрѣла летящиа ис щемером.











XLV. Нѣ оу коего жена оумре оу моужа.
Он же по 5-и днех начя продавати
 свои дѣти.
 Людие же рѣша емоу: Чемоу продаешь дѣти?

Онь же рече: Аще боудуть вродилися
 вь матеръ,
и они оузрошше мене продадут.



XLVI.
Аз же, осподине княже, ни за море ходих,
 ни от философь навчихся,
но бых аки пчела падающи по многим разным цвѣтом
 и съвъкоупляет медовяныи сот,
тако аз по многым книгам
 избирая сладость словесноую и разум,
 яко оу мѣх воды мръскыя.





XLVII. Да оуже не много глаголю,







не отмѣтаюся разумномоу прамо къ безоумию его,
 да не подобень емоу боудеши.
Оуже бо престаноу много с ним глаголати,
да не боуду аки мьх оутел,
 роня богатество в руци неимоущим,
да не оуподоблюся жръновам,
 яко тии многыи люди насыщают,
а сами себе не могут насытити жита,
да не възненавидим боуду миру
 съ мною бесѣдою,
яко же бо птица источи пѣсни своя,
 скоро възненавидима бывает.
Глаголет бо оу мръскых притчах:
реч продлъжена не добро, добро продлъжена камка
 а любо оксамит.












XLVIII. Господи, даи же князю нашемоу
 Самсонову силоу,
храбрость Олексанъдрѣеву, Есифовь разум,
моудрость Соломонову,
 кротость Давидову.
И оумножи, господи, вся человекы
 под роуку его.





Богу нашемоу слава.



.