(Академич.)

Слово данила заточеника.
      еж(е) написа, своему кн(ѧ)ѕю
                 ярославу, володимеровичю.



I. Въстрѫбимъ яко во златокованыѧ трубы.
                           в разѫмъ оума своего.
и начнемъ бити в сребреныѧ ар’ганы.
                            возвитіе м(у)дрωсти своеа.



въстани слава моѧ,
          въстани въ псал’тыри и в гѫслех.
востану рано исповѣм’тисѧ.
да развер’зѫ въ притчах гаданіа моѧ
             и провѣщаю въ языцѣх славѫ мою.
с(е)рдце бо смысленаго
                       оукрѣплѧетсѧ в’ телеси его.
              красотою и м(у)дростію








II. быс(ть) языкъ мои
          трость книжника скорописца.
и оувѣтлива оуста аки рѣчнаѧ быстрость.
сего рад(и) покѫшахсѧ написати
                      всѧкъ съоузъ с(е)рдца моего.
и разбих злѣ
        аки древѧныѧ мл(а)д(е)нца о камень.

древяныя - написание по рук.




III. но боюсѧ г(о)с(поди)не
                   похуленіа твоего на мѧ.



IV. азъ бо есмь
            аки она смоковница проклѧтаѧ,
не имѣю плода покаѧнію.
имѣю бо с(е)рдце аки лице безъ ωчію.
и быс(ть) оумъ мои
     аки нощныи вранъ на нырищи забдѣх.
и расыпасѧ животъ мои
     аки ханаонскыи ц(а)рь бѫестію.
и покрыи мѧ нищета
       аки чермное море фараона.





V. се же бѣ написах
       бѣжа ωт лица художества моего,
аки агарь рабыни
          ωт сарры г(о)с(по)жа своеѧ.



VІ. но видих г(о)с(поди)не
              твое добросердіе к собѣ,
и притекох къ обычнеи твоеи любви.
гл(аголе)ть бо в’ писаніи
просѧщему оу тебе даи
                 тол’кущему ωтверзи.
да не лишенъ бѫдеши ц(а)рствіѧ н(е)б(е)снаго.
писано бо ес(ть)
возверзи на г(оспод)а печаль свою,
                      и тои тѧ препитаеть въ вѣки.





VII. азъ бо есмь кн(ѧ)же, г(о)с(поди)не
аки трава блещена. растѧще на застѣніи.
на нюже ни с(о)лнце сіаеть ни дождь идет.
тако и азъ
         всѣмъ ωбидимъ есмь.
зане ограженъ есмь страхом грозы твоеа,
яко плодомъ твердым.





VIII. но не възри на мѧ г(о)с(поди)не
            аки волкъ на агнѧ,
но   зри на мѧ
         аки м(а)ти на мл(а)д(е)н(е)цъ.
возри на п’тица н(е)б(е)сныа
яко тіи ни ωрють ни сѣють,

но оуповають на м(и)л(о)сть б(о)жію.
тако и мы г(о)с(поди)не
                         жалаем м(и)л(о)сти твоеѧ.





IX. зане г(о)с(поди)не кому б(о)голюбиво,
a мнѣ горе лютое.
 кому бѣло ωзеро, a мнѣ чернѣи смолы.
кому лаче озеро
     a мнѣ на нем сѣдѧ плачь горкіи.
и комѫ ти ес(ть) новъгород,
               a мнѣ и оуглы ωпадали.
зане не процвите часть моѧ.




X. дрѫзи же мои и ближніи мои,
                  и тіи ωтвръгошасѧ мене.
зане не поставих пред ними
трепезы многоразличных брашенъ.
мнози бо дружатсѧ со мною,
погнѣтающе рѫкѫ со мною в солило.
а при напасти аки врази обрѣтаютсѧ.

и паки помагающе подразити ноѕи мои.
очима бо плачютсѧ со мною,
             а с(е)рдцемъ смѣют’мисѧ.
тѣмъ же не ими другѫ вѣры
                                 ни надѣисѧ на брата.






XI. не лгал’ бо ми ростиславъ кнѧзь.
лѣпше бы ми см(е)рть
         ниже кѫрское кнѧженіе.
тако же и мужеви лѣпше см(е)рть
ниже продолженъ животъ в нищети.
яко же бо соломонъ реч(е),
ни богатества ми ни оубожества
                      г(оспод)и не даи же ми.
аще ли бѫду богатъ гордость воспріиму.
аще ли бѫду оубогъ
       помышлѧю на татбу, и на разбои,
  а жены на блѧдню.







XII. тѣм’ же вопію к тобѣ

                           одер’жимъ нищетою.
помилоуи мѧ,
           с(ы)не великаго ц(а)рѧ владимера.
да не восплачюсѧ рыдаѧ, аки адамъ раѧ.

пѫсти тучю на землю художества моег(о).





ХIII. зане г(о)с(поди)не богат мужь
                                 везде знаем ес(ть),
        и на чюжеи странѣ дрѫзи держить.
а оубогъ во своеи ненавидим ходить.
богат возгл(агол)еть вси молчат,
              и вознесѫт слово его до ωблакъ.
a оубогіи возгл(агол)еть вси нань кликну[т]ь.
           ——
 их же риѕы свѣтлы тѣх рѣчь ч(е)стна.







XIV. кн(ѧ)же мои г(о)с(поди)не
                 избави мѧ ωт нищеты сеѧ,
яко серну ωт тенета, аки птен’ца ωт клѧпци.
яко оутѧ ωт ног’ти носимаго ѧстреба.
     яко ωвца ωт оустъ лвовъ.





XV. азъ бо есмь кн(ѧ)же аки древо при пути,
мнозіи бо посѣкають его
              и на ωгнь мечють.
тако и азъ всѣм обидимъ есмь,
зане ограженъ есмь страхωм грозы твоеа.






XVI. яко же бо ωлово гинеть
                               часто разливаемо,
тако и ч(е)л(овѣ)къ приемлѧ многиѧ бѣды.
никто же может соли зобати
                        ни оу печали смыслити.
всѧкъ бо ч(е)л(овѣ)къ хитрить и м(у)дрить
                                 о чюжеи бѣди
                а о своеи не можеть смыслити.
злато съкрушаетсѧ огнемъ,
                    а ч(е)л(овѣ)къ напастьми.
пшеница бо много мѫчима
                          чистъ хлѣбъ явлѧеть,
а в печали ч(е)л(ов(ѣ)къ обрѣтаеть оумъ
                                    свръшенъ.
молеве кнѧжи риѕы ѣдѧть
                                а печаль ч(е)л(овѣ)ка.
печалну бо мужу засышють кости.











XVII. аще кто в печали ч(е)л(овѣ)ка призрит
какъ студеною водою напоить
                                     во зноиныи д(е)нь.



XVIII. птица бо радѫетсѧ весни
                        а мл(а)д(е)н(е)ць м(а)тери.
         ——

весна оукрашаеть цвѣты землю,
а ты оживлѧеши всѧ ч(е)л(овѣ)кы
                                       м(и)л(о)стію своею.

сироты и вдовици, ωт вел’можь
                                           погружаемы.




XIX. кнѧже мои г(осподи)не
                            яви ми зракъ лица своего.
яко гл(а)съ твои сладокъ
                                  и ωбраз твои красенъ.
мед истачають оустнѣ твои.


и посланіе твое аки раи [с] плодом.





XX. но егда веселишисѧ
                                   многими бра[ш]ны,
            [а м]ене  помѧни сѫх хлѣбъ ядуща.

или  піеши сладкое питіе
           а мене помѧни теплу воду піюща
                                 ωт мѣста незавѣтрена.
егд[а]  лежиши на мѧккых постелѧх
             под собольими одѣѧлы,
а мене помѧни под единым платом

                         лежаща и зимою оумирающа,
и каплѧми дождевыми аки стрѣлами
                                 с(е)рдце пронизающе.




XXI. да не бѫдет кн(ѧ)же мои г(осподи)не
рука твоа сог’бена на поданіе оубогих.
ни чашею бо морѧ расчер’пати,
ни нашим иманіемъ твоего домѫ истощити.
яко же бо неводъ не удержитъ воды
                                       точію едины рыбы.
тако и ты кнѧже
                       не в’здержи злата ни сребра.
        но раздаваи людем.













XXII. паволока бо испестрена многими шол’кы
                           и красно лице ѧвлѧеть.
тако и ты кн(ѧ)же многими людми
         честенъ и славенъ по всѣмъ странам.
         ——

         ——

         ——

яко же бо похвалисѧ еѕекіи ц(а)рь
                      посломъ ц(а)рѧ вавилон’скаго.
и показа им множество злата и сребра.
                                               они же рѣша
нашь ц(а)рь богатѣи тебе
   не множеством злата. но множеством воѧ.
зане   мужи злата добѫдуть.
                      а златом мужеи    добыти.
яко же реч(е) с(вѧ)тославъ кн(ѧ)ѕь
                                             с(ы)нъ олъжинъ
ида на ц(а)рьград с малою дружиною.
и реч(е) братіа
                     нам’ ли ωт града погинути,
        или граду ωт нас пленену быти.

яко ж(е) б(ог)ъ повелить тако бѫдеть.

поженет бо единъ сто
                           а ωт ста двігнетсѧ тма.
надѣѧсѧ на г(о)с(под)а яко гора сиωнъ
                                не подвижитсѧ в’ вѣки.










XXIII. дивіа за буѧном кони паствити.
              тако и за добрымъ кн(ѧ)ѕем воевати.
многажды  безнарѧдіемъ пол’ци
                                                   погибають.
видих великъ звѣр[ь] а г[л]ав[ы]   не имѣеть.

тако и многи пол’ки без добра к’нѧзѧ.






XXIV. гѫсли бо страѧютсѧ пер’сты,
                             a тѣло основаетсѧ жилами.
   дубъ крѣпокъ множеством кореніа.
тако и градъ нашь твоею дръжавою.



XXV. зане кн(ѧ)ѕь щедръ о(те)ць ес(ть)
                            слугамъ многиим.
___мнозіи бо ωставлѧють ω(т)ца и м(а)т(е)рь
                                       к нему прибѣгают.
доброму бо г(о)с(по)д(и)нѫ служа
                                    дослужитсѧ слободы.
а злу г(о)с(поди)ну служа
                   дослужитсѧ бол’шеи роботы.
зане кнѧзь щедръ
                    аки рѣка текуща без бреговъ
                                  сквоѕи дубравы.
напаѧюще не токмо ч(е)ловѣки
                                                  но и    ѕвѣри.
а кн(ѧ)ѕь скупъ аки рѣка в’ брезѣх
                                               а брези камены
нѣл’зи пити, ни конѧ напоити.
а боѧринъ щедръ аки кладѧз
                                     сладокъ при пѫти
         напаѧеть мимоходѧщих.
а боѧринъ скѫпъ аки кладѧзь сланъ.








XXVI. не имѣи собѣ двора близъ ц(а)р(е)ва
                                                               двора.

и не дръжи села близъ кнѧжа села,
тивѫнъ бо его аки ωгнь трепетицею
                                                  накладенъ,
                 и рѧдовичи ег(о) аки искры.
аще ωт огнѧ оустережешисѧ
но ωт искоръ не можеши оустеречисѧ,
                         и сожденіа пор’тъ.








XXVII. г(о)с(поди)не мои
                       не лиши хлѣба нища м(у)дра
ни вознесе до ωблакъ богата несмыслена.
нищь бо м(у)дръ аки злато в кал’ни сѫдни.
а богат красенъ и не смыслить,
то аки паволочито изголовіе соломы
                                                       нат’кано.





XXVIII. г(о)с(поди)не мои
               не зри внѣшнѧѧ моѧ,
                               но возри внѫтренѧѧ моа.
азъ бо г(о)с(поди)не одѣніемъ ωскуденъ есмь,
                     но разѫмом обиленъ.
оунъ възрастъ имѣю а [с]таръ [см]ыслъ во мнѣ.
бых мыслію парѧ аки орелъ по воздѫху.











XXIX. но постави сосѫд скудел’ничь
подъ покъ каплѧ языка моего
да накаплють ти слаж'ше медѫ
                                       словеса оустъ моих.
яко ж(е) д(а)в(и)дъ реч(е)
сладка сѫт словеса твоѧ,
                            паче меда оустомъ моимъ.
ибо соломонъ реч(е)
словеса добра сладостью напаѧють д(у)шу.
покрываеть же печаль с(е)рдце безумному.








XXX. мужа бо м(у)дра посылаи
                                    и мало ему кажи.
а безумнаго посылаи
                     и самъ не лѣнисѧ по немъ ити.
очи бо м(у)дрых желают бл(а)гых,
                        а безумнаго домоу пира.
лѣпше слышати прѣніе оум’ных
                      нижели наказаніа безѫмных.

даи бо премудромѫ вину прем(у)дріе
                                                         боудеть.







XXXI. не сѣи бо на бразнах жита,
ни м(у)дрости на с(е)рдци безѫмныих.
безумных бо ни сѣють ни ωрють
                                 ни в житницю с’бирают,
но сами сѧ родѧт.
какъ в утелъ мѣх   лити
                             такъ безумнаго оучити.
псомъ бо и свиніамъ не надобѣ
                                             злато ни сребро
ни безумному драгіи словеса.
ни м(е)ртвеца росмѣшити
                   ни безумнаго наказати.
         ——
коли пожреть синицѧ ор’ла,
коли каменіе в’сплавлет по водѣ.
и коли иметь свиніа на бѣл’ку лаѧти,
тогды безумныи оуму наоучитсѧ.











XXXII. или ми речеши
                           ωт безуміа ми еси молвилъ.
то не видал есмь н(е)ба полъстѧна
                                     ни звиздъ лутовѧных
ни безумнаго м(у)дрость гл(аголю)щь.
или ми речеши съл’галъ еси аки песъ,
добра бо пса кн(ѧ)зи и боѧре любѧт.
или ми реч(е)ши съл’галъ еси аки тать,
аще бых оукрасти оумѣлъ
    то тол’ко бых  к тобѣ не скорбилъ.
д(ѣ)вицѧ бо погѫблѧеть красоу свою
                                                   блѧднею.
а моужь свое мужество тат’бою.




XXXIII. г(о)с(поди)не мои
то не море топить корабли но вѣтри,
не ωгнь творить ражеженіе желѣзѫ
                                    но надыманіе мѣшное.
тако же и кн(ѧ)ѕь не самъ впадаеть
                                                        в’ вещь,
                          но дум’ци вводѧть.
з добрым’ бо думцею думаѧ кн(ѧ)зь
                               высока стола добѫдеть.
а с лихимъ дѫм’цею думаѧ
                               мен’шего лишенъ будеть.





ХХХIV. гл(аголе)ть бо в мирскых притчах
не скотъ в’ скотѣх коза.
                          ни звѣрь въ звѣрех ожь,
ни рыба въ рыбах ракъ.
                       ни потка в’ потках нетопырь,

не моужь в мужех иже кимъ своѧ жена
                                                    владѣеть.
не жена в женах иже ωт своего мужа блѧдеть.

не робота в роботах
                         под жон’ками повозъ возити.






XXXV. див’нѣи дива иже кто
    жену поимаеть злобразнѫ прибыт’ка дѣлѧ.




XXXVI.    видѣх жену злообразнѫ
приничюще к зер’цалу,
                          и мажущисѧ румѧн’цемъ.
      и рѣх еи не зри в зерцало
 видѣвше бо нелѣпоту лица своего,
               зане болшую печаль пріимеши.






или ми речеши женисѧ оу богата тьстѧ
чти великіа ради.
               ту піи и яжь.

ту лѣпше ми волъ буръ вести в дом свои
нѣже зла жена понѧти.
волъ бо ни мол’вить ни зла мыслить.
а зла жена бьема бѣсѣтьсѧ, а кротима выситсѧ.

в’ богатествѣ гор’дость приемлеть,
а оубожествѣ иных осужаеть.







XXXVIII. что ес(ть) жена зла
гостин’ница неоуповаема, кощунница
                                                    бѣсов’скаѧ.
ч[т]о  ес(ть) жена зла мир’скіи мѧтежь,
ослѣп’леніе оуму.
                 началница всѧкои зл[обѣ
въ]  ц(е)ркви бѣсов’скаѧ мытница.
поборница грѣху засада ωт сп(а)с(е)ніа.





XXXIX. аще которыи мѫж
          смотрить на красоту жены своеа.
и на ѧ  и ласковаѧ словеса, и льстива.
                              a дѣлъ еѧ не испытаеть.
то даи б(ог)ъ ему трѧсцею болѣти,
                                       да бѫдеть проклѧт.




XL. но по сему братіа расмотрите злѫ жену.

и реч(е) мужоу своему,
           г(о)с(поди)не мои и свѣте ωчію моею,
азъ на тѧ не могѫ зрѣти.
егда гл(аголе)ши ко мнѣ, тогда взираю
                                                  и ωбумираю.
и въздеръжат ми всѧ оуды тѣла моего.
                                       и поничю на землю.








XLI. послѫшь жены слова, павла ап(о)с(то)ла
                                    гл(аголю)ща.
кр(е)стъ ес(ть) глава ц(е)ркви,
                                      а мужь женѣ своеи.
жены же оу ц(е)ркви стоите

м(о)лѧщесѧ б(ог)ѫ, и с(вѧ)тѣи б(огороди)ци.
а чему сѧ хотите оучити.
               да оучитесѧ дома оу своих мужеи,
а вы мужи по законѫ водите жены свои.
понеж(е) не борзо ωбрѣсти добры жены.





XLII. добра жена вѣнець мужу своему,
                                                 и безпечаліе.
а зла жена лютаѧ печаль,
                             истощеніе дому.
чер’вь древо тлить,
            а зла жена домъ мужа своего терѧеть.
лутче ес(ть)   оутли лодіи ездѣти,
нежели злѣ женѣ таины повѣдати.
оутла лодіа порты помочит,
а злаѧ жена всю жизнь мужа своего погубить.
лѣпше ес(ть) камень долоти
                             нижели зла жена оучити.

желѣзо оуваришь а злы жены не наоучишь.






XLIII. зла бо жена ни оученіа слушаеть,
                                  ни ц(е)рковника чтить,
 [ни б(ог)а сѧ] боить, ни людеи сѧ стыдить

но всѣх оукорѧет и всѣх осужаеть.





XLIV. что л’ва злѣи в четвероногих.
      и что змии лютѣи в ползѫщих по земли.
всего того злѣи зла жена.
нѣс(ть) на земли лютѣи жен’скои злобы.
женою  сперва прадѣдъ нашь адамъ,
                                 из раѧ изгнанъ быс(ть),
жены ради iосифъ прекрасныи
                      в темници затворенъ быс(ть).
         ——


жены ради данила пр(о)р(о)ка в ровъ в’вергоша,
                      и лви ему ноѕи лизахѫ.
ω злое острое оружіе діаволе.
                  и стрѣла лѣтѧщеи с чемеремъ.











XLV. нѣ оу кого же оумрѣ жена,
он’ же по м(а)терных дн(е)х нача дѣти
                                                    продавати.
и люди рѣша емѫ чемѫ дѣти продаешь.

он же реч(е) аще бѫдуть родилисѧ
                                                  в м(а)терь
то возрошьши мене [пр]одадѫт.



XLVI. еще возвратимсѧ на преднѧѧ словеса,
азъ бо кн(ѧ)же ні за море ходилъ,
                    ни ωт философъ наоучихсѧ.
но бых аки пчела падаѧ по розным цвѣтом
                          совокѫплѧѧ медвеныи сотъ.
тако и азъ по многим книгамъ,
          исъбираѧ сладость словесную и разѫм.
и съвокупих аки в мѣх воды морскіа.
         ——




XLVII. да оуже не много гл(агол)ю.







не ωтмѣтаи безумному прѧмо безумію его,
                   да не подобенъ ему бѫдеши.
оуже бо престану с нимъ много гл(агола)ти.
да не бѫду аки мѣх оутелъ
               ронѧ богатство в руци неимущим.
да не уподоблюсѧ жор’новом,
                яко тіи многи люд(и) насыщают.
а сами себе не могѫт насытитисѧ жита.
да не възненавидим будѫ  [м]иру
                                     со многою бесѣдою.
яко же бо птицѧ частѧще п[ѣ]сни своѧ,
                   скоро възненавидіма бывает[ь].
гл(аголе)ть бо в мирскых притчах,
рѣчь продолжена не добро. добро про[долж]ена
                                                         паволока.












XLVIII. г(оспод)и даи же кн(ѧ)зю н(а)шему,
                            с[ам]соновѫ силу,
храбрость алексан’дровѫ, iосифль разѫмъ.
м(у)дрость соломоню,
                         и хитрость д(а)в(и)дову,
и оумножи г(оспод)и всѧ ч(е)л(овѣ)кы
                                             под ноѕи его.





богѫ н(а)шему сл(а)ва, и н(ы)нѣ и пр(и)сно и в вѣк.




