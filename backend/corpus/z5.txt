Слово даніила заточника
еж(е) напiса с(ы)ноу своему. 
ярославоу владимеровичоу
I. Вострубим ѧко златокованныѧ троубы. 
в разоум. ума своег(о). 
и начнем бити во сребренныѧ арганы. 
возвестіѧ моудрості своеѧ. 
востані сл(а)ва моѧ. 
востані, во псалтыри, и в гуслих, 
востаноу рано, исповѣдатис(я). 
да развергоу во притчах гаданіѧ моѧ.
провещаю во ѧзыцех сл(а)воу мою. 
с(е)рдце бо мысленнаг(о), 
оукреплѧетсѧ в телеси ег(о). 
красотою і м(у)дростію.
II. быс(ть) ѧзык мои 
яко трос(ть) книжніка скорописца. 
оувитліва оуста. акы реченнаѧ быстрос(ть). 
сего ради покушахсѧ напасті 
всѧ сооуз, с(е)рдца моего, 
и разбѣх, злѣ
акі древънѧѧ, мл(а)денца, ω камен(ь).
III. не боюсѧ г(о)с(по)д(и)не 
тв(о)его похуленіѧ на мѧ.
IV. аз бо есмь 
акы. ωна смоковніца. проклѧтаѧ 
не імѣю плода покаѧнию, 
iмѣю бо с(е)рдце аки ліце безо ωчію. 
и быс(ть) оум мои 
акы. нощныи вран на нырищи забдѣх.
и разсыпас(ѧ) жівот мои, 
аки. ханаωнскии ц(а)рь. 
V. помагающе пωдразити нωзи мои. 
и плачютсѧ со мною 
а с(е)рдцем смѣют ми с(ѧ). 
тѣм ж(е) не имі другу вѣры 
ни надѣис(ѧ) на брата
VI (ХI). и гл(агол)ал бо ми рстиислав кн(ѧ)зь. 
лѣпше ми см(е)рть. 
ни курское кн(ѧ)жение.
и тако мѵж(е)ви лѣпшии см(е)рть 
ниж(е) продолжен живот в нищетѣ 
ѧко ж(е) бо соломан рече 
ни богатества ни оубож(е)ства 
г(о)с(под)и не даи ж(е) ми. 
аще ли буду богат гордос(ть) восприиму. 
аще ли будѵ оубог 
помышлѧю на татдбу и на разбои.
а ж(е)ны, на блѧдню
VII (XII). тѣм же вωпию к тобѣ 
ωдержим нищетою 
помилуи мѧ 
с(ы)не великаг(о) ц(а)рѧ владімера. 
да не восплачютсѧ. и рыдаю аки адам раѧ. 
пусти на землю хуточю. художества моего. 
(ХIII.) зане г(о)с(поди)не богат муж 
вездѣ знаем ес(ть). 
а оубог во своих невидимо ходитъ. 
богат возгл(агол)ет вси молчат. 
а убог’ возгл(агол)ет вси на него кликнут. 
их же ризы свѣтлыѧ. тѣм реч чес(т)наѧ 
и вωзнесут слωвω его до ωблак.
(XIV.) кн(ѧ)же мои г(о)с(поди)не 
избави мѧ ωт нищеты. се 
ѧко серна ωт тенета. и ѧко птіца ωт клѧпцы. 
и ѧко утѧ ωт нωгтѧ носімагω ѧстребѧ 
яко ωвца ωтω оус(т) лвов
X. аз бо есмь. кн(ѧ)же аки древо при пути. 
мнози бо их посецают его
на ωгнь мещѵт. 
тако аз всим ωбидим есмь 
зане ωгражен есмь Страхом грозы твωеѧ.
(XVI.) яко ж(е) бω ωлово гинет, 
часто розливаемо. 
тако и ч(е)л(овѣ)ки приемлѧ многи беды. 
ничто ж(е) может соли зобати. 
ни у печали смыслити 
всѧк бо ч(е)л(овѣ)къ хитрит и м(у)дрит 
о чюжеи бедѣ 
а своеи не может смыслити. 
злато искушаетсѧ ωгнем. 
a ч(е)л(овѣ)к’ напас(т)ми.
пшеница бо много мочіма 
чистъ хлѣб’ ѧвлѧет. 
а в печали ч(е)л(овѣ)къ. обретает оум
несвершен. 
молеве кн(ѧ)же ризы казнѧт
а печал(ь) ч(е)л(овѣ)ка.
печалну мужу засыщут кости
аще ктω ч(е)л(овѣ)ка оу печали призрит. 
аки студеною водою напωит, 
во зноин ден(ь).
(XVIII.) птица бо радѵетсѧ веснѣ 
а младенець м(а)тери.
весна украшает’ цвѣты землю 
а ты ωживлѧеши ч(е)л(овѣ)ки 
м(и)л(о)стью своею.
и сироты и вдωвицы ωт велмωж 
погрѵжаем
(XIX.) кн(ѧ)же ми г(о)с(поди)не 
ѧви ми зрак лица своего 
ѧко глас тв(о)и сладок 
и ωбраз твои красен. 
с(вѧ)тии источают устнѣ твои 
и пωслание твое ѧко раи с плодом.
XV (XX). нω егда веселишис(ѧ) 
многими ωвощми. 
a мнѣ помѧні сухоѧдущи. 
и коли пьеші сладкое питие. 
a мнѣ помѧни теплу водѵ пиюще
праха нападша. ωт мѣста незавѣтрена
егда лѧжеши на мѧхких постелѧх.
пот соболми ωдѣѧлы. 
a мнѣ под единым платнωм 
лежаще. 
и каплеми дωждевными аки стрелами
в с(е)рдце. пронизающе.
XVI (XXI). да не будет кнѧж(е) 
рука твоѧ згоблена на подание. но оубогим. 
ні чашею бо вина морѧ расчерпати 
ни нашим иманием тв(о)ег(о) дому истωщиті.
ѧко ж(е) бо невод не удержит 
точию едины рыбы 
тако и ты кнѧж(е). 
не воздержи злата ни серебра. 
но раздаи людем.
павωлока испестрена многими шωлки
краснω лице ѧвлѧет 
так(о) кн(ѧ)зь мнωгими людми 
честен. 
ѧко ж(е) бо похвалишас(ѧ) езекеи ц(а)рь 
послом ц(а)рѧ вавилωнскагω 
показа им мнωж(е)ствω злата 
но мнωж(е)ствω вωѧ 
зан(е) же нужи зата дωбудут’. 
а златом муж(е)и не дωбыти. 
ѧко ж(е) реч(е) c[вѧ]тослав кн(ѧ)зь 
с(ы)нъ ωлжин. 
идѧ на ц(а)рь|град с малою дрѵжиную
и реч(е) им или брат(и)ѧ
ωт’ града се погибнути 
или град ωт нас пленен будет. 
пож(е)нем бо един. 100.
а ωто 100 двигнетсѧ тма. 
надѣѧс(ѧ) на г(о)с(под)а ѧко гωра сиωн 
не подвиж(е)тсѧ в’ вѣки
ХVIII (XXIII). див(и)ѧ бо за боѧш кони пасти 
тако з добрым кн(ѧ)зем воевати
многажды бо безнарѧдиемо полцы
погибают.
видѣх звѣр(ь) велик’. а гл(а)вы не имѣет. 
тако и многиѧ полцы без добра кн(ѧ)зѧ
(XXIV.) гусли бо струѧют персты 
a тѣлω ωсноваетсѧ жилами 
а дуб крепитсѧ мнωж(е)ств(о)м коренеи. 
тако и град. шаш . твωею державою.
(XXV.) зане кнѧз(ь) щедръ. ωт(е)ць ес(ть) 
слузѣ бо мнозѣ. ωтца и м(а)т(е)ри лишаютсѧ. 
и к ним прибегают. 
добрѵ. г(о)с(по)д(и)нѵ служа 
дослужитсѧ свободы. 
а злу. г(о)с(поди)ну служа. 
дослужитсѧ болшиѧ работы.
зане кнѧз(ь) щедръ 
аки река текущаѧ без берегов 
сквозе дубравы 
напоѧюще не токмо ч(е)л(овѣ)ки
но всѧ звѣри. 
а кнѧз(ь) скуп аки река без бе||регов
а берези каменни 
нелзѣ пити ч(е)л(овѣ)кѵ ні конѧ напоити. 
а боѧрин щедр’ аки кладез(ь) 
при пути сладок 
напоѧніе мнωгим мимоходѧщим. 
а боѧрин скуп аки кладѧз(ь) солон.
XXI. и не имѣи собѣ двора близ ц(а)р(е)ва
двора. 
не держи села близ кн(ѧ)жа села. 
тивун бо ег(о) аки ωгнь, трепетицею 
накладен.
и родивичи его аки искры.
аще ωтω ωгнѧ устреж(е)шись
но ωт искры не можешь оустереччисѧ 
и жженіѧ портъ
г(о)с(поди)не мои не мѣи+ собѣ двора 
близ ц(а)р(е)ва двора не держи села. 
тивун бо его аки ωгнь с трепетицею накладен.
XXII (XXVII).
не лишаи хлѣба нища. мудра 
не вознωси дω ωблак. 
нищь бо мѵдръ. аки злато оу калне соднена.
богад красен и несмыслен.
аки паволочитое узгωловіе солωмы 
натыкано.
XXIII. г(о)с(поди)не мои 
не зри вньнешнѧя моѧ. 
аз бо ωдеѧн(и)ем есмь ωскуден 
но разумом ωбелен.
оун возрастωм стар смыслωм во мнѣ. 
бых мыслью парѧ аки ωрел по воздуху.
XXIV (XXIX). но поставі сосуды скуделнича
пот потоком. каплѧ языка моего
да накаплют. паче медѵ
словеса уст моих.
ѧко ж(е) бо д[а]в[и]д’ рече 
слатка сут словеса твоѧ 
пач(е) медѵ уст’ моих. 
iбо соломан реч(е). 
слова добра сладостию напоѧя д(у)шу.
покрывает же печал(ь) с(е)рдце безумному.
XXV (XXX). мужа бо м(у)дра посылаи
і мало ему кажи, 
а безумнаго посылаеши
и не ленис(ѧ) сам по нем итти 
ωчі бо м(у)дрых’ желают бл(а)гих.
а безумнаг(о) дому пере
липшеи слышати преніѧ м(у)дрых. 
да бо м(у)др(о)му вину пр(е)м(у)дрие
будет.
XXVI (XXXI). на сѣ бо на браздах жита. 
ні мудрості на с(е)рдцы безоумных.
безоумных бо ні сѣют ні ωрют
ни в житницу собирают.
но сами с(ѧ) рожают 
како утел мѣх летит из нег(о). 
тако безѵмнаго научити. 
псом и свин(и)ѧм не надωбет 
злато ни сребро.
ни безѵмному мудраѧ словеса. 
ні мертвеца расмешити 
ни безѵмнагω наказати. 
коли пожрет синица ωрла
коли камен(ь) учнет по водѣ плавати.
коли свин(и)ѧ оучнет на бѣлку лаѧти 
тогды безумныи ума научитсѧ . 
XXVII. или ми речеши 
ωт безѵміѧ ми есі молвил 
то не видал есми н(е)ба полстена. 
ни звѣзд’ лутвеных.
ни безумнаго мудрості гл(аголю)ща.
или реч(е)ши солгал еси аки пес. 
добра пса кн(ѧ)зи і боѧре тбѧт. 
или ми реч(е)ши солгал, аки тат(ь). 
аще бых оукрасти оумѣл 
тωлко бых не скорбил. 
д(ѣ)в(и)ца бо погѵблѧет красωту свωю 
блѧднею.
а муж свое муж(е)ствω татдбою.
ХХVIІІ (ХХХIIІ). г(о)с(поди)не мои 
не море тωпит карабли но вѣтри. 
не ωгнь творит разждеженіе желѣзу 
но надымание меншее. 
тако ж(е) и кнез(ь) не сам’ оупадает 
у вещ 
но и дѵмцы в’водѧт. 
з добрым бо дѵмцею думаетъ кн(ѧ)зь 
высока стола додѵмает.
а с лихим думцею додумает
меншего лишен будет.
(XXXIV). гл(агол)ет бо в мир’скихъ притчах. 
не скот во скотех коза.
ни звѣр(ь) во звѣрех еж. 
ни рыба в рыбах рак.
ни птица во птицах нетопыр(ь).
ни муж в мужех. иж(е) киим мѵжем жена 
владѣет. 
ні жена в женах иж(е) ωт своего мѵжа 
блѧдет. 
не робота в роботах
повоз возити под женками.
(XXXV.) дивыѧ бо дива. иж(е) ктω імает’ 
жену злωωбразну. 
(XXXVI.) —— 
принічющих в зерцало
и мажѵщес(ѧ) рѵмѧнцωм.
и рекох еи не зрі в зерцало
відіши боле нелѣпос(ть) лица своего. 
зане болшую печал(ь) пріимет.
или речеши женис(ѧ) оу богатаго цтѧ 
чести великиѧ ради
ту гиі. и ѧж и веселис(ѧ). 
то лѣпши м(и) велблуд ввести в дωм свои
и ниж(е) зла жена понѧти. 
вол бо не молвит ни зла мыслит.
а злаѧ жена биема бѣситсѧ. а кротима выситсѧ. 
а во богатествѣ гωрдωс(ть) восприимет.
а во убож(е)стве иных ωсужает.
XXXIII (XXXVIII). что есть жена зла 
гостинница неуповаемаѧ купніца бесовскаѧ.
что ес(ть) жена зла мирскии мѧтеж 
ωслепленіѧ. оуму 
началница всѧкои злωбѣ. 
в ц(е)ркві бесовскаѧ мытніца. 
поборница грѣху. засада сп(а)сенію.
(XXXIX.) аще которыи муж 
смотрит на красωту жены своеѧ. 
слωвеса льстіваѧ 
a дѣл еѧ не пытает 
то даи бо ему трѧсавіцею болѣті. 
да будет проклѧт.
(XL). по сему братие разсмотрите злу жену. 
реч(е) мужу своему 
г(о)с(поди)не мои свѣте мои очію моею 
аз на тѧ не могу зрѣти. 
егда гл(агол)еши ко мнѣ тогда взираю. 
воздрожжают мі всѧ уды тѣла моего.
і понічю на землю.
XXXVI (XLI). послушаите жены павла 
гл(агол)юща.
кр(е)стъ ес(ть) гл(а)ва ц(е)ркві. 
а муж женѣ сво своеи. 
жены ж(е) стоите у ц(е)ркви
м(о)лѧщес(ѧ) б(о)гу и с(вѧ)теи б(огоро)д(и)цы.
а чему с(ѧ) хочете оучити 
да оучатсѧ дома оу своихъ муж(е)и. 
а вы мужи водите по закону своѧ жены. 
понеж(е) и не борзо ωбрѣсти добрыѧ жены.
XXXVII (XLII). добра жена венец моѵжу своему 
и беспечалие. 
а зла жена лютаѧ печал(ь)
и істощание дому 
червь древо тлит.
а зла жена дωм мѵж(а) своего терѧет. 
лутше ес(ть) во утлѣ лод(и)е ѣздити. 
неж(е)ли злѣ женѣ таины повѣдати. 
утла лод(и)ѧ порты мочит.
а зла жена всю жизнь мужа своег(о) губит 
лепше камен(ь) колωти.
неж(е)ли зла жена учити.
желѣзо уварит а злыѧ жены не научиш(и).
(XLIII.) зла бо жена ни наоученіѧ слушает.
ні с(вѧ)щенника чтит
ні б(о)га сѧ блюдет ни людеи стыдит.
но всѧ укорѧет и всѧ ωсужает’.
XXXIX (XLIV). что лва злѣе в четвероногих. 
и что зміѧ лютѣиши в ползущих по земли. 
всего тог(о) злие зла жена
нѣс(ть) на земли болѣ женские злобы. 
женою исперва прадѣд наш адам 
из раѧ изгнан быс(ть).
жены ради иωсиѳ прекрасныи 
в темницѵ затвωрен бысть.
толко тои притче что служил иωсиѳ прекрасныи. 
петрашепу ц(а)р(е)вѣ слузѣ… 
жены дѣлѧ. иωну пророка в ров в’верже 
и лвы ему нозе лизаху.
а злωе ωстрое ωружие діѧволе 
стрела летѧще чемерем
XL (XLV). нѣ в коего мужа оумре жена зла. 
ωн же по см(е)рти нач(а) дѣти свои
продавати 
и люди ему рекоша чему дѣти свои продаеш(и) 
ωн же рече аще будет дѣти уродилис(ѧ) 
в м(а)т(е)рь 
і ωнѣ возрастут то мене продадут.
XLI (XLVI). еще возвратимсѧ на преднѧѧ словеса 
аз бо кн(ѧ)же. ни за море ходил.
ни ωт филосоѳ научихсѧ 
нω бых ѧко пчела падаѧ по различным цвѣтом 
и совокуплѧя медвѧны сот.
тако и аз по мнωгим книгам 
избираѧ сладос(ть) слωвеснѵю. и разѵм
и сωвокупих аки оу мѣх воды морскиѧ
XLII (XLVII). да оуж(е) не много гл(агол)ю
не ωтметаи безумному прѧмо безумию его 
да не пωдωбен ему будеши. 
оуж(е) бо престану с ним гл(агола)ти. 
да не буду аки мѣх утел
ронѧя богатство в руцѣ нищих
да не уподоблюс(ѧ) жерновом 
ѧко тѣ люди насыщают
а сами себѣ не могут насытити жита 
да не возненавіден буду миру 
со мною бесѣдою. 
ѧко ж(е) бо птица частѧщис(ѧ) сѣти своеѧ 
скоро возненавидена бывает 
гл(агол)ет бо в мирских’ притчах. 
продолжена поволока.
XLIII. г(о)с(под)и даи же кн(ѧ)зю н(а)шему 
самсонову силу. 
храброс(ть) александрову иωсифов разум
мудрость соломануву.
крѣпос(ть) давыдову. 
оумножи г(о)с(под)и всѧ ч(е)л(овѣ)ки. 
под руку его. 
б(о)гу н(а)шему сл(а)ва.