(Солов.)

Слово данила заточника
 еже написа своему кн(ѧ)ѕю
 ѧро(с)лаву



I. Вострубим в златокованныѧ трубы

 нач(н)ем бити в сребрѧныя арганы
 воизватие м(у)др(о)сти своея.



востани слава моя
 востани во ψалтыри и в гуслех,
востану рано и исповѣм ти ся.
да разверзу в притчах уста моѧ
 и провещаю во ѧзыцех славу мою.
с(е)рдце бо смысленнаго
 вкреплѧется в телеси его
 красотою и м(у)др(о)стию,








II. быс(ть) ѧзыкъ мои
 трость книжника скорописца,
 увѣтлива уста аки речная быстрость
сего ради покушаюсѧ написати
 всѧк союзъ с(е)рдца моего
и разбивъ злѣ
 аки древния младенца ω камен(ь).






III. не боюся н(ы)нѣ
 похулениѧ твоего на мя



IV. аз бо есмь
 яко ωна смоковница проклѧтая
не имѣю плода покаѧнию
имѣю с(е)рдце аки лице без ωчию
и бысть умъ мои
 аки нощныи вран на мѧрищи
и разсыпасѧ живот мои
 аки ханаωнииски царь буиством
и покрыла мѧ нищета
 аки чермное море ѳараωна





V. еже бо написах
 бѣже ωт птица художества моего,
аки агар(ь) рабыни
 ωт сарры г(о)с(по)жи своеѧ



VІ. но видех г(о)с(по)д(и)не
 твое доброс(е)рдие к собѣ
и приити ко ωбычнеи твоеи любве,
гл(аголе)тъ бо в писании
просѧщему у тебе даи
 толкущему ωтверзи
да не лишен будеши ц(а)рства н(е)б(е)снаго
писано бо есть
 возверѕи на г(о)с(по)да печал(ь) свою
 и тои тѧ препитает во веки.





VІI. аз бо есми кн(ѧ)же г(о)с(по)д(и)не
аки влещеѧ на застѣнѣ растѧще
на ню же ни солньце сияетъ ни дождь снидет
тако и аз
 всѣми ωбидим есмь
зане ωгражаемь есмь страхом грозы твоея.
 аки плот твердымъ





VІII. но не возри на мя г(о)с(по)д(и)не
 аки волкъ на ягня
но возри на мя
 аки мати на свое мл(а)д(е)нца
и возри на птица н(е)б(е)сныѧ
яко ни сѣютъ ни ωрут ни жнут

но уповают на м(и)л(о)сть б(о)жию
та и мы г(о)с(по)д(и)не
 желаем м(и)л(о)сти твоея.





IX. зане кому б’голюбиво,
 а мнѣ горе лютое
кому бѣлое езеро а мнѣ чернѣе смолы
кому веселое езеро
 а мнѣ на нем же плач горкии
 кому есть новгород
 а мнѣ и углы ωтпали и ωгнили
зане процвете часть.




X. друзи же мои и ближнии
 и тии ωтвергошася мене
 поставих пред ними
 трапезы многоразличных брашен
много бо дружбы имѣютъ со мною
подгнетающе руку в солило,
а при напасти аки враги ωбретаютсѧ

и паки+ помогаю[ще] подражают, врази мои
ωчимо плачют со мною
 а с(е)рдцемь смеют ми сѧ
им же не ими другу вѣры
 и не надѣисѧ на брата






XI. не во лжу бо ми гл(аголе)тъ растислав кн(ѧ)ѕь
лутче бы ми см(е)рть
 нежели кѵрбъскаго кнѧжениѧ
тако же и мужеви лутче см(е)рть
неже продолжен живот в нищетѣ
 яко же рече соломан,
ни богатества ни убожества
 не дам ти
ащ(е) будеши богат то гордость возприимеши,
аще будеши убогъ
 то помышлѧю на татбу и на разбои
 а женѣ на блуд







XII. тѣмь же вопию к тебѣ

 ωдержим нищетою
помилуи мѧ
 с(ы)не великаго кн(ѧ)ѕѧ владимера
да не восплачюся рыдаѧ аки адамъ лишен раѧ

да пустит мѧ на землю художиѧ моего





XIII. зане г(о)с(по)д(и)не б(о)гатыи муж
 вездѣ знаем есть
 и на чюжеи странѣ друзи имѣет
 а убогии и на своеи странѣ ненавим ходит
богатыи возгласит вси молчат
 и вознесут слово его до ωблак
а убогии прогл(аголе)тъ вси на него кликнут
 ——
их же ризы свѣтлы тѣхъ и слово честно,







XIV. кн(ѧ)же мои г(о)с(по)д(и)не мои
 избави мѧ ωт нищеты сеѧ
яко серну ωт тенѧта, и ѧко птенца ωт кляпцы
и яко утѧ ωт ногтеи носимаго ѧстребѧ
 и ѧко агницу ωт устъ львовых





XV. аз бо есми кн(ѧ)же г(о)с(по)д(и)не аки древо при пути
мнози посекают его
 и на ωгнь вмещут
тако и аз всѣми ωбидим есмь
зане ωгражен есми страхом грозы твоеѧ,






XVI. яко же ωлово погибает
 часто разливаемо,
 тако и ч(е)л(о)в(е)къ приемлѧ многи беды
никто ж(е) может соли зобати
 ни в печали смыслити слова полезна
всѧкъ б(о) ч(е)л(о)в(е)къ хитръ и м(у)дръ
 ω чюжеи бедѣ
 а ω своеи печали не можетъ сам собѣ пособити.
злато искушаетсѧ ωгнем
 а ч(е)л(о)в(е)къ напастми,
пшеница много муч(и)ма
 чистъ хлѣб ѧвляет.
 а в печали ωбретает ч(е)л(о)в(е)къ себе ум
 совершен умъ (л. 256)
молие кн(ѧ)же ризы казѧт
 а печал(ь) ч(е)л(о)в(е)ка
 засышут кости











XVII. аще хто в печали ч(е)л(о)в(е)ка призрит
то аки студеною водою напоит
 в зноиныи д(е)нь,



XVIII. птицы бо радуются веснѣ
 а младенцы матеремъ


весна украшает цвѣты землю
а ты ωживлѧеши
 м(и)л(о)стию своею

сироты и вдовицы ωт велмож
 погружаемых




XIX. кн(ѧ)же мои г(о)с(по)д(и)не
 ѧви ми ωбраз лица своего
яко глас сладок
 и красенъ
соты источаютъ устнѣ твои


исполнениѧ твое ж(е) яко раи с плодом





XX. но егда веселишисѧ
 многими брашны
а меня помѧни сух хлѣб ѧдуща

или егда пиеши сладкое питие
а меня помѧни теплу воду пиюща
 ωт скареду нападша незавѣтренна,
егда лѧжеши на мягких постелѧх
 под драгими ωдеѧлы
а менѧ помѧни под единым платом

 лежаща зимою умирающа
и каплями дождевными аки стрелами
 с(е)рдце пронизающа




XXI. да не буди кн(ѧ)же
рука твоѧ согбена на подаѧние убогим
ни чашею моря розчерпати
ни н(а)шим иманием твоего дому истощити
яко ж(е) бо невод не удержитъ воды
 точию рыбы едины.
тако же и ты кн(ѧ)же
 не воздержи ни злата ни сребра
 но раздаи людем,













XXII. паволока бо испещрена многими шелки
 красно лице явлѧет
тако и кн(ѧ)ѕь многими людми
 честен и славен по всѣмъ странам.






яко же и езекѣѧ ц(а)рь похвалисѧ
 послам ц(а)рѧ вавилонска
и показа имъ множество злата и себра
 ωни же рекоша
н(а)шъ царь доволние тебе б(о)гатством
 не множеством злата но множеством воѧ
зане же мужи злато дадут
 а ѕлатом мужа не добыти
яко же рече с(вѧ)тослав
 с(ы)нъ ωлгичь
 иде на ц(а)рьград с малою дружиною
и рече
 нам ли ωт града погибнути
 или граду ωт нас плененну быти

яко же б(о)гъ повелит тако и будет

поженет бо един тысѧщу
 а ωт тысѧщи двигнетсѧ тма
 надѣѧся на г(о)с(по)да яко гора сиωн
 не подвижитсѧ во веки










XXIII. дивно конеи пасти
 тако и добрым воеводам и кн(ѧ)ѕем
многажды безнарѧдиемъ полки
 побивают
видѣх собор велик а главъ не имѣетъ

тако и многие полки без добраго кн(ѧ)ѕѧ.






XXIV. гусли возтруѧютсѧ персты
 а тѣло ωсноваетсѧ жилами
а дуб крепится корением
тако и град н(а)шъ твою державою



XXV. зане кн(ѧ)ѕь щедръ ωт(е)цъ есть
 слузѣ
 мнози бо ωтца и м(а)т(е)ри ωтлучаютсѧ
 и к нему прибегают
доброму г(о)с(по)д(и)ну служа
 дослужится свободы
а злу г(о)с(по)д(и)ну служа
 дослужитсѧ болшия работы
зане кн(ѧ)ѕь щедръ
 аки река текуща без берегов
 скозе дубравы
напаѧюще не токмо ч(е)л(о)в(е)ки
 но и скоты и всѧ звѣри
а кн(ѧ)ѕь скѵп аки река
 в березех каменных
нелѕѣ пити но и конѧ напоити
а бояринъ щедръ аки кладез
 сладок при пути
 на напоение мимоходѧщим
а боѧрин скуп аки кладез солон при пути
не имѣѧ в себѣ потребы мимо грѧдущим







XXVI. не имѣи двора близ ц(а)р(е)ва
 двора

не держи села близ кн(ѧ)жа села
тиунъ бо аки ωгнем трепетицею
 накладен
 а рѧдовницы его аки искры
 ωт ωгнѧ устережешисѧ
a ωт искры не можеши устеречися
 ωзжениѧ портъ.








XXVII. г(о)с(по)д(и)не мѧ
 не лиши хлѣба. нища м(у)дра
не воснеси до ωблак богата несмысленна
нищъ бо м(у)дръ аки злато в калне судне
а богат красен несмыслен
 то аки зголов(и)е паволоки драгими соломы
 напхано





XXVIII. г(о)с(по)д(и)не мои
 не зри внѣшнаѧ моя
 но зри внутренняѧ моѧ.
аз деѧнием ωскуден
 но разумом ωбилен
юн возрастъ имѣѧ, но стар смыслъ во мнѣ
бысть мыслию парѧ аки ωрел по воздуху











XXIX. но подстави сосуд скуделничь
под каплѧ языка моего
да накаплю ти слатчаиши меду
 слово, ωт устъ моих
яко д(а)в(ы?)дъ рече
сладка суд словеса твоя
 паче меда устъ моих
ибо соломан рече
словеса добра сладостию д(у)шу напаѧют
покрывает бо печал(ь) с(е)рдце безумному.








XXX. мужа б(о) м(у)дра посылаема
 слово скажи ему
а безумна посылаѧ
 сам не ленися итти по нем,
ωчи бо м(у)дрых желают ω бл(а)гих
 а у безумных в дому всегда пир,
лутчи слушати прѣниѧ м(у)дрых
 нежели наказаниѧ безумных

даи бо прем(у)дру вину прем(у)дрѣе
 будет.







XXXI. не сѣют бо на браздах жита
ни м(у)дрости на с(е)рдце безумных.
безумных бо ни сѣют ни ωрют
 ни в житницы собирают
 но сами родѧтся
како во утле мѣху жито носити
 тако и безумнаго учити
 псом бо и свиниѧм
 злато и сребро ни во что же
ни безумному м(у)дрость и драгие словеса
ни мертвеца разсмешити
 ни безумнаго накаѕати

коли пожрет синица ωрла
когда какамение по водѣ сплываеть
коли свиниѧ учнет бѣлку брехати
тогда безумныи уму научитсѧ,











XXXII. или ми речеши
 ωт безумиѧ есть молвил
то не вѣдал есть н(е)бо поломѧнно
 или звѣздъ
ни безумнаго прем(у)дро гл(аголю)ща
 или ми речеши солгал ми еси аки пес
добра бо пса кн(ѧ)ѕи и велможи любѧт
или ми речеши солгал ми еси аки тать
аще есть красти умѣл
 толко бы тебе не ωскорбил.
д(е)в(и)ца бо красоту свою погуби
 блѧднею
а муж свое мужество татбою.




XXXIII. г(о)с(по)д(и)не мои
не море топит корабли но вѣтри
не ωгнь творит разжение желѣзу
 но надымание мешечное
тако же и кн(ѧ)ѕь впадает
 в вещь
 но думчие его вводѧт
з добрым и непоколебимым думцым думает кн(ѧ)ѕь
 высока стола добудеть
 ——






ХХХIV. гл(аголе)тъ бо в мирскихъ притчах
ни въ скотех скот коза
 ни в звѣрехъ звѣр(ь) ежъ
ни во птицах птица нетопыр(ь)
 ни в рыбах рыба ракъ

ни в мужех муж которым жена
 владѣетъ
ни в женах жена иже ωт своего мужа блѧдет

ни в работах работа
 иже под женами в повозницах
ни в слугах слуга иже чернице работает





ХХХV. дивное хитро иже кто поимет
 жену злоωбразну прибытка ради




ХХХVI. видех жену злоωбразну
приничющу в зерцало
 и мажущусѧ румѧнъцом
 и рѣх еи не зри в зерцало
 видевше нелѣпость лица своего
 зане болшую печал(ь) приемлет






ХХХVII. или ми речеши женися у богата тестя
великиѧ ради чести
 тамо ѧждь и пеи

то лутче ми велбуды в дом свои
нежели зла жена учити
волъ бо не молвит ни зла мыслит
а зла жена биема бѣситсѧ кротима выситсѧ

в богатствѣ гордость приимает
а в убожествѣ всѣх ωсужает







ХХХVIII. что есть зла жена
гостинница умывания купчина бесовскаѧ

что есть зла жена мирскии мѧтеж
ωслепление ума
 началница всѧкои злобѣ
во ц(е)ркви бесовскаѧ мытница
поборница грѣху застава ωт спасениѧ.





XXXIX. аще которыи муж
 зрит на красоту жены своея
и на еѧ ласковыя и льстивыѧ рѣчи
 а дѣл еѧ не испытает
то даи ему б(о)гъ трѧсцею болѣти
 ——




XL. но по сему братие разумѣите злую жену


 г(о)с(по)д(и)не мои свѣт ωчию моею
аз не могу на тѧ насмотритисѧ
егда гл(аголе)ши ко мнѣ тогда взираю
 и ωзираюся
 воздражат ми сѧ уды тѣла моего
 и пониче на землю








XLI. но послушаите жены слова павла ап(о)с(то)ла
 гл(аголю)ща

















































































































































.